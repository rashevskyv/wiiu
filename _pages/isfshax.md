---
title: "Встановлення ISFShax" #
lang: uk
permalink: /isfshax.html
author_profile: true
---

{% include toc title="Розділи" %}

ISFShax призначений для експлуатації вразливості boot1 за допомогою спеціально створеного суперблоку ISFS (файлова система SLC). Це дає можливість застосовувати патчі до завантаження IOSU, що робить його корисним для того, щоб убезпечити себе від більшості несправностей системи. Однак ISFShax не захистить вас від деяких специфічних проблем, таких як пошкодження boot1 або помилки під час встановлення самого ISFShax.

## Конкретні приклади використання:
- [Відновлення або заміна внутрішньої пам'яті консолі](https://gbatemp.net/threads/how-to-upgrading-rebuilding-wii-u-internal-memory-mlc.636309/){:target="_blank"}
- [Використання карти пам'яті консолі замість внутрішньої пам'яті](https://gbatemp.net/threads/sdusb-the-modern-way-to-play-wii-u-games-from-sd-at-full-speed.655744/){:target="_blank"}
- [Захист від «цеглин» перед зміною регіону](wiiu-region-change){:target="_blank"}
- Усунення ліміту MLC на 64GB та відключення SCFM (захисту системи)
- Холодне завантаження redNAND (корисно, якщо eMMC пошкоджено)
- Надання мінімальної кастомної прошивки (CFW) для запуску старого homebrew
- Відключення увімкнення планшета Wii U при завантаженні через плагін stroopwafel

Встановлення ISFShax можливе через велику кількість експлойтів, проте ми розглядатимемо лише Aroma, оскільки саме вона ставиться в цьому посібнику, а сам ISFShax є суворо опціональним.

## Встановлення ISFShax
### Частина I - Підготовчі роботи

1. Вимкніть консоль
1. Вставте в комп'ютер SD-карту, відформатовану в [FAT32](https://customfw.xyz/format_sd){:target="_blank"}
1. Скопіюйте **вміст** `.zip-архіву` [`isfshax.zip`](/files/isfshax.zip){:target="_blank"} у корінь вашої SD-карти.
	* Копіюйте все на ту карту, яку використовуєте в приставці, і погоджуйтеся на заміну (об'єднання).
1. Вставте SD-карту назад у консоль.
	* Карту потрібно вставляти у передню панель приставки. Не намагайтеся вставити її через USB-перехідник у USB-порт!
	* Ви не побачите жодних повідомлень на приставці після того, як вставите в неї карту. Не чекайте, що приставка напише вам про те, що карту прийнято, або щось схоже.
1. Увімкніть консоль.

### Частина II - Встановлення ISFShax

При увімкненні приставки має з'явитися вікно завантажувача minute.

Для переміщення по меню використовується кнопка POWER (кнопка увімкнення консолі) на самій консолі. Для вибору — кнопка EJECT (кнопка вилучення диска).
{: .notice--info}

1. Виберіть **Boot `ios.img`** (6 разів Power, 1 раз Eject).
	* Запуститься вікно інсталятора ISFShax. Запуск може зайняти деякий час.
1. Погоджуючись із написаним, натисніть кнопку **Eject** тричі, тим самим вибравши пункт **Install isfshax**.
1. Натисніть кнопку **Power** 1 раз, вибравши пункт **Yes, proceed**, після чого натисніть **Eject** для початку встановлення. 
1. Двічі натисніть **Eject**, щоб вимкнути консоль.
1. Вставте карту пам'яті в ПК і **видаліть** `fw.img`.
1. Перейменуйте `fw_default.img` на `fw.img`.
1. Поверніть карту в консоль.

### Частина III - Резервне копіювання 

1. Увімкніть консоль, має з'явитися вікно завантажувача minute. 
1. Перейдіть до **Backup and Restore** (9 разів Power, 1 раз Eject).
1. Виберіть **Dump SEEPROM & OTP** (1 раз Eject).
1. Натисніть POWER після закінчення дампу.
1. Виберіть **Dump SLC.RAW** (3 рази Power, 1 раз Eject).
1. Натисніть POWER після закінчення дампу.
1. Натисніть і утримуйте кнопку POWER до повного вимкнення консолі. 

### Частина IV - Перший запуск Aroma та налаштування автозапуску через ISFShax

1. Вставте карту пам'яті в ПК. 
1. З папки `aroma` у корені карти пам'яті перенесіть папку `wiiu` у **корінь карти** пам'яті. Погодьтеся із заміною (об'єднанням) файлів.
1. Вставте карту пам'яті в консоль і увімкніть її.
	* Має запуститися завантажувач minute. 
1. Виберіть пункт `Patch (sd) and boot IOS (slc)` (2 рази Power, 1 раз Eject).
	* Має завантажитися головне меню Wii U із встановленою Aroma. 
	* Якщо у вас бутлуп і приставка по колу завантажує картинку Меню Wii U, то ви пропустили пункт 2 поточної частини інструкції. Поверніться до нього і спробуйте знову! 
1. Запустіть додаток **haxcopy** (![](/images/apps/haxcopy.png){:width="60px"}), який має з'явитися на екрані.
1. Натисніть {% include inc/btn.md btn="A" %} для вибору пункту **Copy hax folder to SLC** і {% include inc/btn.md btn="A" %} для початку копіювання.
1. Після закінчення закрийте додаток кнопкою {% include inc/btn.md btn="HOME" %}.
1. Запустіть **Payload-Loader Installer** (![](/images/apps/payload-loader.png){:width="60px"}).
1. Виберіть **Check** -> **Boot options**.
1. Виберіть **Switch back to Wii U Menu**.
1. Натисніть {% include inc/btn.md btn="A" %}, щоб вимкнути консоль.

Тепер ваша приставка автоматично запускатиме Aroma через ISFShax, що дає консолі додатковий шар захисту. Експлойт завантажуватиметься з внутрішньої пам'яті консолі, тому приставка стартуватиме і без карти пам'яті, проте тільки в офіційну прошивку, оскільки в консолі стоїть Aroma, файли якої розташовані на карті пам'яті.
{: .notice--info}

У разі, якщо ваша консоль не запускається і вам потрібно потрапити в завантажувач minute, переконайтеся, що на карті пам'яті в корені лежить `fw.img` з архіву [`isfshax.zip`](https://github.com/rashevskyv/wiiu/releases/latest){:target="_blank"}, вставте карту пам'яті у вимкнену консоль і швидко клацайте кнопку POWER, поки не побачите екран minute. 
{: .notice--warning}

Ви можете видалити такі файли з карти пам'яті, якщо вони є: 
* `fw_default.img`
* `ios.img`
* `superblock.img`, `superblock.img.sha`
* `wafel_setup_mlc.log`
* `sys_prod.xml`
* папки `aroma`, `hax` 

Такі файли перемістіть до вашого бекапу, який робили раніше: 
* `otp.bin`
* `seeprom.bin`, `seeprom_decrypted.bin`
* `SLC.RAW`

Зверніть увагу, що файл `SLC.RAW` на даний момент є актуальним бекапом SLC, і саме його слід використовувати у разі потреби відновити SLC. 
{: .notice--warning}

## Використання SD карти замість внутрішньої пам'яті консолі  

На Windows вам знадобиться сторонній інструмент, наприклад, Minitool Partition Wizard або Easeus. У Linux можна використовувати gparted. Процес відрізнятиметься від програми до програми, тому нижче лише загальні рекомендації.
{: .notice--info}

## Вимоги
- Вам потрібно створити два основні розділи на карті:
    1. **FAT32** — (в gparted встановити прапор lba). Це розділ, який бачить ПК, і туди ви розміщуєте всі homebrew. Розмір розділу вибирайте з урахуванням того, що ви, ймовірно, будете встановлювати з нього ігри на карту пам'яті. Я б рекомендував не робити його менше 20 ГБ.
    2. **NTFS** — Цей розділ буде використовуватися як "USB" для зберігання ігор Wii U (не присвоюйте букву диска).
- Не економте на карті пам'яті. Рекомендується використовувати карти підвищеної витривалості (endurance).

## Процес
- Зменште існуючий розділ FAT32, щоб звільнити місце, а потім створіть основний NTFS-розділ після нього. 
- NTFS не буде файловою системою, яку використовуватиме Wii U; вона там тільки для того, щоб SDUSB знав, який розділ вибрати (він вибере перший NTFS-розділ). Згодом Wii U відформатує цей розділ своєю власною файловою системою.

Після того, як ви розмітите карту пам'яті, просто вставте її в консоль і увімкніть приставку. Wii U має виявити розділ на карті пам'яті та запропонувати відформатувати його у свій формат (якщо цього не сталося, відформатуйте самостійно через налаштування консолі). По закінченню форматування консоль сприйматиме розділ карти пам'яті як внутрішню пам'яті та дозволить встановлювати туди ігри. 

___

[Закрити сторінку](javascript:window.close();)
{: .notice--success}